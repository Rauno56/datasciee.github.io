# Eesti andmeteadus

Siin on info blogide, materjalide ja ettevõtete kohta, mis on kuidagi seotud Eesti ja andmeteadusega. Kui tahad midagi lisada, loo uus [*issue*](https://github.com/taivop/eesti-andmeteadus/issues/new) või tee *pull request* (ja lisa oma nimi panustajate alla).

Kõik nimekirjad on tähestikulises järjekorras.

## Blogid

* [Analüüsiait](https://analyticsestonia.wordpress.com/) -- TÜ majandusteaduskonna lõpetanud modelleerijate algatatud blogi, et majandusanalüüse ja nendega seonduvat avaldada. Küllaltki kvantitatiivne; postitatakse üsna ebaregulaarselt, paar korda aastas.
* [andmeteadus.ee blogi](http://andmeteadus.ee/blog/) -- siit leiab üldiseid andmeteaduse teemalisi postitusi, näidisanalüüse tõlgendustega, kommentaare teiste projektide kohta ja muudki. Lugejalt suurt tehnilist taiplikkust ei eelda ja on kirjutatud üsna hästi arusaadavalt tavainimesele. Kirjutab Kristjan Eljand keskmiselt kord kuus (üsna ebaregulaarse graafikuga).
* [pungas.ee](http://pungas.ee) -- Taivo Pungase blogi, mis aeg-ajalt käsitleb andmeteadust puudutavaid teemasid (näiteks [graafikute tegemist](http://pungas.ee/pohinipid-selgete-graafikute-tegemiseks/)). Uus postitus kord nädalas.
* [stat24.ee](http://stat24.ee) -- põnevad autori enda läbiviidud andmeanalüüsid koos ilusate visualiseeringutega. Teemad on enamasti Eestiga seotud ja ulatuvad päevakajalistest (valimised, Veerpalu doping) üldisteni (netikommentaarid, postiindeksid, karjäärivalikud). Kirjutab Tanel Pärnamaa kord paari kuu tagant.
* [Statistikablogi](https://statistikaamet.wordpress.com/) -- siin kirjutab Statistikaamet erinevatest Eesti rahvastikku, majandust jpt aspekte puudutavatest andmetest. Tegu on natuke klassikalisema kirjeldava statistikaga, aga kommentaarid ja analüüs on asjalikud.
* [Welcome to data science](http://welcome-to-data-science.blogspot.it/) -- tegu on küll inglisekeelse blogiga, aga autorid (Lauri Koobas ja Valdar Tammik) on eestlased. Teemad osalt tehnilised (andmeanalüüs R-is), aga ka kommentaarid veebikursuste, huvitavete artiklite/videote, tööpakkumiste jm kohta. 2015. aastal on seni ilmunud 4 postitust.

## Eestikeelsed kursused ja materjalid

Praegu eesti keeles eriti materjale ei ole. Ainuke on kursus Statistiline andmeteadus ja visualiseerimine ([2015](http://andmeteadus.github.io/2015), [2016](http://andmeteadus.github.io/2016)), mille korraldamisega alustasid Tartu Ülikoolis Kaspar Märtens ja Tanel Pärnamaa ning jätkasid Mark Gimbutas ja Siim Viigand. Kõik õppematerjalid (v.a. mõned konfidentsiaalsed andmehulgad) on avalikud (vt [GitHubist](https://github.com/andmeteadus)).

Kursus on põnev selle poolest, et aines toimuvadki ainult praktikumid (mille täpsed juhised on aine kodulehel kättesaadavad!) ja loengute asemel on viited erinevatele huvitavatele videotele ja artiklitele. Käsitletakse andmete kraapimist, puhastamist, analüüsi, visualiseerimist jm. Peamised märksõnad: R, knitr, dplyr, ggplot2, shiny, rvest.

Tahtmise korral leiab palju andmeteaduse-teemalisi ja seotud inglisekeelseid kursuseid erinevatest MOOC-ide keskkondadest (Coursera, edX, Udacity jt) ja ülikoolide endi kodulehtedelt.

## Eestis tegutsevad ettevõtted

Siin on ettevõtted, mis mingil viisil kasutavad oma tegevuses andmeteadust (ja potentsiaalselt palkavad inimesi, kes sellega tegelevad).

* [**Adcash**](http://www.adcash.com/) – kuuldavasti analüüsitakse seal reklaamiandmeid.
* [**andmeteadus.ee**](http://andmeteadus.ee/) on (vist Eesti esimene ja siiani ainuke) puhtalt andmeteaduse konsultatsioonile suunatud ettevõte.
* [**Bondora**](https://www.bondora.ee/) on otsinud inimesi oma laienevasse andmeteaduse tiimi (allikas: meil TÜ kinnisesse meililisti).
* **Eesti Energia** Energiamüügi alaüksuses analüüsitakse “klientide liikumist, klientide profiilide segmenteerimist ja tulevikutehingute hinnastamist” (allikas: praktikapakkumine tudengitele).
* [**Funderbeam**](https://funderbeam.com/) analüüsib idufirmasid ja tegeleb samuti andmeteadusega.
* **Nortal** [otsib](http://www.nortal.com/careers/recent-openings/52) andmeteadlast oma Omaani kontorisse.
* **Skype**'is tehakse andmeteadust erinevates tiimides -- näiteks kõne kvaliteedi parandamiseks, aga ka maksete ja pettuse vältimise osas.
* [**Teleport.org**](https://teleport.org/) kasutab maakera erinevaid andmekihte, et aidata inimestel optimeerida oma elukohta.
* **TransferWise**'is otsitakse aeg-ajalt andmeteadlase profiilile vastavaid inimesi Growth Analysti nime all kliendibaasi analüüsima ja kasvatama.
* [**Xpressomics**](https://xpressomics.com/about/) ja [Quretec](http://www.quretec.com/) teevad rohkem teadusega (bioinformaatika ja terviseandmed) seotud andmekaevet.


## Panustajad
* [Taivo Pungas](https://github.com/taivop)
